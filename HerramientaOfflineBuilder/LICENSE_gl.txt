Este documento autorízao a utilizar o software a cuxa descarga e instalación está procedendo, de acordo cos termos e as condicións  que se estipulan máis adiante. Lea detidamente este documento antes de instalar, descargar ou utilizar o software. Ao marcar a correspondente caixa de verificación vostede manifesta a súa conformidade cos seguintes termos e condicións e, así mesmo, recoñece que leu e entendeu o contido deste documento.

Vostede acepta que o software se proporciona sen garantía de ningún tipo, explícita ou implícita. En particular, non se garante que as funcións contidas no referido software se adapten ás súas necesidades ou que o funcionamento deste sexa interrompido ou libre de erros. Vostede asume toda a responsabilidade e risco en relación coa súa instalación, uso e resultados obtidos a través deste. 

Así mesmo, acepta que Red.es, as administracións educativas e calquera outro lexítimo de dereitos sobre o referido software non sexan responsables polo lucro cesante, perdas de ingresos, de vendas, de datos ou custos pola adquisición de bens de substitución ou servizos, danos materiais, persoais, interrupción da actividade comercial, perda de información comercial ou calquera outro dano, derivado da instalación ou uso do referido software.

O software obxecto de descarga caracterízase por permitir a súa libre distribución.   O usuario debe absterse de realizar calquera acto que contraveña os dereitos de propiedade industrial e intelectual en relación co software e os gráficos, marcas, logotipos, deseños, debuxos e textos que formen parte del. Así mesmo, absteranse de alterar ou manipular as referencias aos dereitos de propiedade intelectual, correspondentes a Red.es, as administracións educativas e calquera outro lexítimo titular de dereitos sobre o referido software.

Vostede poderá realizar copias do software de acordo co estipulado neste documento, que deberán conter as mesmas advertencias sobre dereitos de propiedade intelectual e demais dereitos de propiedade correspondentes aos devanditos termos e condicións.
